Homer Multitext Project 		Boek 13
Ζεὺς δ᾽ ἐπεὶ οὖν Τρῶάς τε καὶ Ἕκτορα νηυσὶ πέλασσε.

τοὺς μὲν ἔα παρα τῇσι πόνον τ᾽ ἐχέμεν καὶ ὀϊζὺν

νωλεμέως. αὐτὸς δὲ πάλιν τρέπεν ὄσσε φαεινὼ

νόσφιν. ἐφ᾽ ἱπποπόλων Θρῃκῶν καθ ὁρώμενος αἶαν.

5Μυσῶν τ᾽ ἀγχεμάχων. καὶ ἀγαυῶν ἱππημολγῶν.

γλακτοφάγων Ἀβίων τε. δικαιοτάτων ἀνθρώπων·

ἐς Τροίην δ᾽ οὐ πάμπαν ἔτι τρέπεν ὄσσε φαεινὼ.

οὐ γὰρ ὅ γ᾽ ἀθανάτων τιν’ ἐέλπετο ὃν κατα θυμὸν.

ἐλθόντ᾽. ἢ Τρώεσσιν ἀρηξέμεν ἠ Δαναοῖσιν·

10
οὐδ᾽ ἀλαὸσ σκοπιὴν εἶχε κρείων ἐνοσίχθων.

καὶ γὰρ ὃ θαυμάζων ἧστο πτόλεμόν τε μάχην τε

ὑψοῦ ἐπ᾽ ἀκροτάτης κορυφῆς Σάμου ὑληέσσης

Θρηϊκίης. ἔνθεν γὰρ ἐφαίνετο πᾶσα μὲν Ἴδη.

φαίνετο δὲ Πριάμοιο πόλις. καὶ νῆες Ἀχαιῶν·

15ἐνθ᾽ ἄρ᾽ ὅ γ᾽ ἐξ ἁλὸς ἕζετ᾽ ῒων. ἐλέαιρε δ᾽ Ἀχαιοὺς.

Τρωσὶν δαμναμένους. Διῒ δὲ κρατερῶς ἐνεμέσσα.
ἀυτίκα δ᾽ ἐξ ὄρεος κατεβήσετο παιπαλόεντος./ κατεβήσατο

κραιπνὰ ποσὶ προβιβὰς. τρέμε δ᾽ ὀύρεα μακρὰ καὶ ὕλη

ποσσὶν ὑπ᾽ ἀθανάτοισι Ποσιδάωνος ἰ̈όντος.

20τρὶς μὲν ὀρέξατ᾽ ϊών. τὸ δὲ τέτρατον, ῒ̔κετο τέκμωρ·/τεταρτον

Ἀιγάς. ἔνθα δέ οἱ κλυτὰ δώματα βένθεσι λίμνης.

χρύσεα μαρμαίροντα τετεύχαται, ἄφθιτα αἰεί·

ἔνθ᾽ ἐλθὼν, ὑπ᾽ ὀχεσφι τιτύσκετο χαλκόποδ᾽  ῒ̔ππω.

ὠκυπέτα. χρυσέῃσιν ἐθείρησιν κομόωντε·

25χρυσὸν δ᾽ ἀυτὸς ἔδυνε περι χροῒ, γέντο δ᾽ ϊ̔μάσθλην

χρυ̅σείην. ἔυτυκτον. ἑοῦ δ᾽ ἐπεβήσετο δίφρου·

βῆ δ᾽ ἐλάα̅ν ἐπι κύματ᾽. ἄταλλε δὲ κήτε᾽ ὑπ᾽ αὐτοῦ

πάντοθεν ἐκ κευθμῶν, οὐδ᾽ ἠγνοίησεν/ἠγνοίησαν ἄνακτα·

γηθοσύνῃ δὲ θάλασσα διΐστατο. τοιδ’ ἐπέτοντο

30ῥίμφα μάλ᾽. οὐδ᾽ ὑπένερθε διαίνετο χάλκεος ἄξων:

τὸν δ᾽ ἐς Ἀχαιῶν νῆας ἐΰσκαρθμοι φέρον ἵπποι·
ἔστι δέ τι, σπέος εὐρὺ βαθείης βένθεσι λίμνης.
μεσσηγὺς Τενέδοιο καὶ ΐ̓μβρου παιπαλοέσσης.
ἔνθ᾽ ἵππους ἔστησε Ποσιδάων ἐνοσίχθων
35λύ̅σας ἐξ ὀχέων. παρὰ δ᾽ ἀμβρόσιον βάλεν εῖδαρ
ἔδμεναι. ἀμφὶ δὲ ποσσὶ πέδα̅ς ἔβαλε χρυ̅σείας.
ἀρρήκτους. ἀλύτους, ὄφρ᾽ ἔμπεδον αὖθι μένοιεν
νοστήσαντα ἄνακτα· ὁ δ᾽ ἐς στρατὸν ᾤχετ᾽ Ἀχαιῶν·
Τρῶες δὲ φλογὶ ΐ̓σοι ἀολλέες ἠὲ θυέλλῃ·
40Ἕκτορι Πριαμίδῃ ἄμοτον μεμαῶτες ἕποντο,
ἄβρομοι, αὐΐαχοι. ἔλποντο δὲ νῆας Ἀχαιῶν
αἱρήσειν. κτενέειν δὲ παρ᾽ αὐτόθι πάντας Ἀχαιούς·
ἀλλὰ Ποσιδάων γαιήοχος ἐννοσίγαιος.
Ἀργείους ὤτρυνε βαθείης ἐξ ἁλὸς ἐλθὼν.
45εἰσάμενος Κάλχαντι δέμας καὶ ἀτειρέα φωνήν·
Αἴαντε πρώτω προσέφη μεμαῶτε καὶ αὐτώ·
Αἴαντε, σφὼ μέν τε σαώσετε λαὸν Ἀχαιῶν.
ἀλκῆς μνησαμένω. μὴ δὲ κρυεροῖο φόβοιο·
ἄλλῃ μὲν γὰρ ἔγωγ᾽ οὐ δείδια χεῖρας ἀάπτους
50Τρώων. οἳ μέγα τεῖχος ὑπερκατέβησαν ὁμίλῳ.

